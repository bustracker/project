# Bus Tracker
**Система відстеження мережі міжміських і приміських автобусних маршрутів загального користування**

## Вступ

За даними Міністерства інфраструктури України, в нашій країні щонайменше 30-40%* пасажирських перевезень перебувають у тіні. Більша частина приміських і міжміських автобусних перевезень здійснюються в умовах, які складно назвати комфортними й безпечними.

Проект покликаний вирішити проблеми, що пов'язані зі здійсненням пасажирських перевезень:
- Відсутність актуальної інформації про виконання рейсів (стан, зупинки, розклади) на автостанціях;
- Недотримання перевізниками встановленого графіку руху за маршрутами прямування;
- Низька якість обслуговування пасажирів.

Крім того, проект може сприяти поширенню безготівкових розрахунків, зниженню рівня корупції (як наприклад нелегальні перевезення за відомості керівництва автостанцій) та стимулювати розвиток ринку за рахунок розвитку конкуренції.

\* [https://mtu.gov.ua/news/30818.html](https://mtu.gov.ua/news/30818.html)

## Завдання

- Розвиток ринку пасажирських перевезень
- Вдосконалення мережі міжміських і приміських автобусних маршрутів загального користування
- Покращення якості обслуговування пасажирів

## Рішення

Веб-сайт, мобільний додаток, чат-боти — сервіси, що надають можливість користувачу отримувати актуальну інформацію про автобусні маршрути, зупинки та розклади руху.

Сукупність інтернет-сервісів на основі відкритих даних дозволить пасажирам планувати поїздки, бронювати квитки та залишати відгуки про одержані послуги в режимі онлайн. Перевізники отримують можливість моніторингу ринку перевезень та комунікації з пасажирами, це допоможе визначити нові маршрути й покращити якість обслуговування. Органи, що відповідають за організацію пасажирських перевезень, зможуть проводити моніторинг виконання рейсів та якості надання послуг, це допоможе прийняти рішення про подальшу співпрацю з окремими перевізниками.

Візуалізація мережі автобусного сполучення сприятиме запровадженню нових маршрутів та реорганізації діючих, це стимулюватиме до конкуренції та здійснить позитивний вплив на ринок перевезень, що дозволить забезпечити населення якісними послугами.